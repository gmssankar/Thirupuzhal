{
  "muthaithiru": {
    "meter": "தத்தத்தன தத்தத் தனதன\nதத்தத்தன தத்தத் தனதன\nதத்தத்தன தத்தத் தனதன ...... தனதான",
    "verse": "முத்தைத்தரு பத்தித் திருநகை\nஅத்திக்கிறை சத்திச் சரவண\nமுத்திக்கொரு வித்துக் குருபர ...... எனவோதும்\n\nமுக்கட்பர மற்குச் சுருதியின்\nமுற்பட்டது கற்பித் திருவரும்\nமுப்பத்துமு வர்க்கத் தமரரும் ...... அடிபேணப்\n\nபத்துத்தலை தத்தக் கணைதொடு\nஒற்றைக்கிரி மத்தைப் பொருதொரு\nபட்டப்பகல் வட்டத் திகிரியில் ...... இரவாகப்\n\nபத்தற்கிர தத்தைக் கடவிய\nபச்சைப்புயல் மெச்சத் தகுபொருள்\nபட்சத்தொடு ரட்சித் தருள்வதும் ...... ஒருநாளே\n\nதித்தித்தெய ஒத்தப் பரிபுர\nநிர்த்தப்பதம் வைத்துப் பயிரவி\nதிக்கொட்கந டிக்கக் கழுகொடு ...... கழுதாடத்\n\nதிக்குப்பரி அட்டப் பயிரவர்\nதொக்குத்தொகு தொக்குத் தொகுதொகு\nசித்ரப்பவு ரிக்குத் த்ரிகடக ...... எனவோதக்\n\nகொத்துப்பறை கொட்டக் களமிசை\nகுக்குக்குகு குக்குக் குகுகுகு\nகுத்திப்புதை புக்குப் பிடியென ...... முதுகூகை\n\nகொட்புற்றெழ நட்பற் றவுணரை\nவெட்டிப்பலி யிட்டுக் குலகிரி\nகுத்துப்பட ஒத்துப் பொரவல ...... பெருமாளே.",
    "explanation": {
      "முத்தைத்தரு": "வெண்முத்தை நிகர்த்த, அழகான பல்வரிசையும் இளநகையும் அமைந்த",
      "அத்திக்கு இறை": "தேவயானை தேவியின் தலைவனே",
      "சத்திச் சரவண": "சக்திவேல் ஆயுதத்தை ஏந்தும் சரவணபவக் கடவுளே",
      "முத்திக்கொரு வித்துக் குருபர": "மோக்ஷ வீட்டுக்கு ஒப்பற்ற ஒரு விதையாக விளங்கும் ஞான குருவே"
    }
  },
  "uruvai": {
    "title": "பாடல் 51 - உருவாய் அருவாய்",
    "verse": "உருவாய் அருவாய் உளதாய் இலதாய்\nமருவாய் மலராய் மணியாய் ஒளியாய்க்\nகருவாய் உயிராய்க் கதியாய் விதியாய்க்\nகுருவாய் வருவாய் அருள்வாய் குகனே!",
    "explanation": "உருவமுள்ளவராகவும், உருவமில்லாதவராகவும், உள்ள பொருளாகவும், காணவியலாத பொருளாகவும், நறுமணமாகவும், அந்த நறுமணத்தை உடைய மலராகவும், இரத்தினமாகவும் அந்த இரத்தினம் வீசும் ஒளியாகவும், உயிர் இடம்பெறும் கருவாகவும், உடலாகவும், உயிராகவும் நற்கதியான புகலிடமாகவும் அந்த நற்கதியை நோக்கிச் செலுத்தும் விதியாகவும் விளங்கும் குகமூர்த்தியே! தேவரீர் குருமூர்த்தியாக எழுந்தருளிவந்து அடியேனுக்கு அருள்புரிவீராக!"
  }
}
